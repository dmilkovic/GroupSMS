# GroupSMS
Ovo je nadogradnja aplikacije GroupSMS 1.0, cilj aplikacije je da možemo napraviti grupe kontakata kojima onda možemo slati poruke ili predloške kako ne bi morali istu poruku sami slati svakom kontaktu. Korištenje predložaka je korisno jer lako možemo definirati poruku i samo ju slati svakoj grupi kojoj želimo. Sve grupe i predlošci su spremljeni  u Firebase Database, tako da su svi podaci na cloudu i povezani sa Google računom korisnika. To nam omogućuje da korisnik ima ažurne podatke neovisno u tome koliko uređaja on koristi aplikaciju jer se svi podaci sinkroniziraju sa njegovim računom i nisu vezani za fizčki uređaj.
Ovaj projekt se nadovezuje na spomenutu aplikaciju i dodaje joj nove značajke kako bi bila lakša i intuitivnija za korištenje.

Jedna ključna komponenta koja je dodatno olakšala korištenje je mogućnost da jedan predložak šaljemo u više grupa. Recimo da poslodavac želi poslati obavijest svim korisnicima da je u petak sastanak u 15:00. U njegovoj aplikaciji su zaposlenici podjeljeni u više grupa npr. „marketing tim”, „razvojni inženjeri” i „testeri”. On često šalje poruke svakom timu zasebno ali sada ima potrebu poslati svim grupama istu poruku. Omogućili smo mu da napravi predložak u kojem će on dodati sve 3 grupe korisnika i poslati im istu poruku, bez potrebe da šalje predložak svakoj grupi zasebno.
